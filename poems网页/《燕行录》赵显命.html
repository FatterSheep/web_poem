<!DOCTYPE html>
<html>
<head>
<meta charset="UTF-8">
<title>《燕行录》 赵显命</title>
</head>
<body>

<PRE>	
《燕行录》 赵显命
乾隆八年/朝鲜英祖十九年
七月二十五日（乙巳）
《赠湾尹韩尙之今行，又持诗、酒、色三戒，往还只嘿坐观心。往往访到古迹，以七絶记之。凡若干篇》：“淸似冰壶重似山，时平裘带鎭江关。请看他日龙湾志，前后西人诵一韩。”其二：“步武骎骎卿月近，荫涂声价似君谁。男儿报国多田地，讵独边城淸政碑。”其三：“英雄百战余残垒，倦客悲吟向夕晖。新春岛雪多孤兔，准拟携君大猎归。”

九月十三日（壬辰）
《太学》：“中原兴废总悠悠，独立苍茫古柏愁。礼乐吾东箕圣国，当时夫子欲乘桴。”

十月初二日(辛亥)
《赠别孔秀才毓贵》：“此地重逢曾不分，他时相见岂无缘。浮云万事悲歌起，蓟树天低落日悬。”

十月初六日(乙卯)
《连山馆守岁》：“断送流光车马尘，他乡守岁客愁新。今行屈指三千里，明日平头六十人。聊作欢娱朋友在，稍相安慰仆奴亲。峥嵘剑佩金门晓，遥想鹓班集紫宸。”

十月初七日(丙辰)
《哀原州驿卒》：“薄暮行人出蓟门，联翩归马各嘶群。桥边旅鬼空相望，雉岳山头有白云。”

十月二十一日(庚午)
《将渡江，戱示副使。副使在路，怕死特甚以为恐有腥毡浑入棺中。庚午》：“松鹘山南是义州，凤凰城下暂迟留。明朝雪马冰江上，尙患荤腥染污否。”


 </PRE>
 
</body>
</html>


