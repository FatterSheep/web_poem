<!DOCTYPE html>
<html>
<head>
<meta charset="UTF-8">
<title>崔斗灿《乘槎录》</title>
</head>
<body>

<PRE>	
崔斗灿《乘槎录》
嘉庆二十二年/朝鲜纯祖十七年
四月初八日(辛已)
崔斗灿《济州观德亭，次板上韵》：“亭名观德不观兵，客子登临万古情。沧海波涛春后晏，蓬莱云雾晓来晴。居人皮服岛夷俗，游女舂歌古国声。防御营中日无事，娘因夜夜报升平。”

四月初八日(辛已)
崔斗灿《别刀浦得高字》：“三山浮在海中鳌，仙分支离滞别刀。马料已青城上草，乡愁欲白发边毛。沧溟万里从心阔，汉岫千峰得意高。枉把诗名南国动，文章多愧大苏豪。”

四月十九日(壬辰)
“浮世彭殇不足悲，人生定命有前期。今朝少得风涛歇，病客闲吟赤壁词。”

五月初五日(戊申)
“金谷繁华一梦中，江南难得富家翁。看君第宅惊心目，七尺珊瑚定几丛。”

五月初七日(庚戌)
“天缘千里遇诗翁，新种窗前竹几重。始觅才人无惰意，顿令心地却惭红。”

五月初九日(壬子)
“腰佩秋莲三尺剑，观风上国古延陵。诸君颇尽新知乐，水陆登盘酒百朋。”

五月初十日(癸丑)
“红豆抛残忆少年，画屏奇遇倩谁怜。星河有路桥填鹊，愿作人间补恨天。”
“空庭独坐敝鸳被，多少红楼梦未成。寄语牵牛须夙驾，一年一度话三生。”
“淡淡秋空洗玉尘，横船不渡似传神。赠语线女休怊怅，郎岂人间负约人。”
“良宵寂寂转生愁，未识银河竟渡不。天若有情须早合，不应踪踪迟牵牛。”
“西窗语别又经年，何处相思不可怜。斜倚画屏无一语，鹊桥星渡四更天。”
“空床怕盖合欢被，夜半徘徊梦不成。举首云边银汉直，定知异他亦寒生。”
“秋何今夕净无尘，望断天涯倍恨神。明月自圆风自紧，累侬多作不眠人。”
“西风瑟瑟动离愁，记他相思似妾不。怎及天孙今夜好，枕边拈线候牵牛。”
“别后光阴已一年，仙诗唱罢想天怜。桥边鹊噪行人到，帘上银钩月上天。”
“纱窗更理支机石，云锦如烟线不成。却恐西风今夜发，秣牛河上碧波生。”
“玉坮金镜凈无尘，强理云鬟却恨神。别后相思颜面改，今年羞对去年人。”
“北渚风多帝子愁，即今欲渡平安不。金鸡叫罢云车发，河水超超不辨牛。”

五月十二日(乙卯）
《輋谷歌》：“东边插稻秧，西边收稻谷。遮莫似郎心，一年一回熟。”此亦再熟之验也。

五月十三日(丙辰)
“一帆风送海东滨，泽国来游遍地春。客本无心天有意，故教风浪送诗人。”
“相逢万里各天涯，小住由来便作家。寄语归航早莫返，与君论心小中华。”

五月十八日(辛酉)
“花石峥嵘傍古城，苍苔不掩汉先生。吴人但指玉弧宅，今夜无缘见客星。”
 </PRE>
 
</body>
</html>






