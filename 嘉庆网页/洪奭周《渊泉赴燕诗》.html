<!DOCTYPE html>
<html>
<head>
<meta charset="UTF-8">
<title>洪奭周《渊泉赴燕诗》</title>
</head>
<body>

<PRE>	
洪奭周《渊泉赴燕诗》
 嘉庆八年/朝鲜纯祖三年
七月十一日(癸卯)
洪奭周《辞陛奉使赴燕○癸亥下》：“前席丁宁语，君王记讲官。迟迟下文陛，步步驻征鞍。秪为觚棱远，非关道路难。悬知辽海月，归梦在金銮。”

七月十一日(癸卯)
洪奭周《拜高峰先茔，追为一首志感》：“晨驾越坡坨，路出长松间。欝欝高峰西，秀色开林峦。中郞挺丽季，晩境此考盘。介石明先几，贞筠保岁寒。身隐焉用名，阙文在史官。优游遂卒岁，衣履实兹山。绳绳六七世，昭穆各以班。潜光虽不耀，天报讵终悭。山前种松柏，室中秀芝兰。滋芳馨松柏，兰芝固桢翰。峩峩淸庙璋，肃肃进贤冠。休光照舃奕，文敬曁孝安。我来践雨露，有感交百端。云孙联使车，行路为耸叹。司徒夙蜚英，同朝让才难。卤姿复何有，弱冠叨金銮。何以答先庥，夙夜戒无癏。淸白即靑毡，惕励匪素餐。树田徒一饱，树德当千年。前人有明训，贞珉粲可观。悠悠报本思，前路又临湍。君看临湍水，源远流漫漫。”

七月十二日(甲辰)
洪奭周《玉溜泉》：“簇簇蹄轮间，兹境特幽诡。有如大隐者，曾不厌朝市。淸流贯长薄，丛条映靃靡。平铺不求奇，微波为演迤。初秋革緖风，玉宇澄纤滓。皇华不复春，遗翰空千禩。岩岩万仞壁，似欲擎天纪。奈何拭玉者，岁岁辽河涘。”

七月十三日(乙巳）
洪奭周《满站台怀古》：“莫将形胜评崤岷，兴废由来只在人。魏国山河犹旧宝，汉家宫阙已前尘。泡花乱起駞桥水，顚木空残鹄岭春。更向南楼高处倚，夕阳哀角倍伤神。”

七月十五日(丁巳）
洪奭周《新凉》：“凉飔肃庭柯，残暑倐已辞。轻絺遂无功，络纬催寒丝。晨起白践露，征马顾鸣悲。宁无濯热欣，感此时物移。迢迢故园梦，高堂授衣迟。金莲照漆字，新凉入讲帷。关山一以远，游子欲何之。归云日千里，因之托我思。”

七月十五日(丁巳）
洪奭周《奉和上使见示上使，岭园李太学士晩秀》：“六舞季子观，三雅叔孙对。征治炯蓍龟，华国陋絺绘。荆榛翳战涂，兹道遂云昧。拭玉失询咨，戛釜病琐碎。使乎吾岂敢，文章夙所爱。同门有词伯，璜声振昭代。附骥忘道远，倚玉惭形秽。峩峩廊庙器，上卿端绅佩。宫征节族合，芝兰气味配。言志各有当，考德于斯在。纡余不一姿，云烟何霮䨴。芜辞或问作，葑菲尙见来。欢言失畛域，此乐无千载。词锋且愿蓄，内腴固圣诲。拟待西击胡，草檄申敌忾。”

七月十六日(戊午）
洪奭周《洞仙岭》：“征马萧萧万木中，畵谯残角忽凄风。胡来无赖潼关吏，凤去空残峄岫桐。北路梯航今未已，西州锁钥欲谁。行人尙问阳秋义，巨壁环如砥柱崇。”

七月十六日(戊午）
洪奭周《月波楼》：“沙棠轻枻木兰舟，尽日无人空碧流。寻仙不怕风吹去，蓬海今成浅浅洲。”

七月十八日(庚申）
洪奭周《长林》：“萧萧寒雨正催诗，十里平林又一奇。浓翠连绵秋色里，半江隐见夕阳时。轻舟渺渺随桃叶，远岸依依唱竹枝。不尽台城杨柳感，东明旧国几回移。”

七月十八日(庚申）
洪奭周《登浮碧楼，板上有高曾两祖考韵，皆按道时也》：“三世观风地，王考亦以使节过此道。星槎又此游。江回收远势，山迥对虚楼。入座天光靓，浮空篴响流。不须愁落景，南浦月明舟。”


 </PRE>
 
</body>
</html>

