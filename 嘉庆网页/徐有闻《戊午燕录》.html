<!DOCTYPE html>
<html>
<head>
<meta charset="UTF-8">
<title>徐有闻《戊午燕录》</title>
</head>
<body>

<PRE>	
徐有闻《戊午燕录》
嘉庆四年/朝鲜正祖二十三年
正月二十七日(丙戌)
李云诗：“落日金樽邀上客，酒鳞红动绮筵开。主人雅欲倾千榼，阖坐何曾进一杯。蚁穴溃堤从古有，尾闾泄海几时回。凭教换取鸬鹚酌，醉倚梅花待月来。”叶诗：“今日偶逢天下士，百年长作梦中人。”

二月初一日(己丑)
李云诗：“大明寅亮属名臣，儒雅风流第一。自是车书同海宇，何曾肝胆异燕秦。三时会泣星槎客，万国翻悲一驭宾。隔水扶桑犹不远，与君邂逅续前因。”“淡云微雨萧孤寺，东国风流想见之。海外昔存殷日月，眼中犹睹汉威仪。”

二月初十日(戊戌)
“经岁燕山客，浩然此日行。雪花消已尽，春草渐看生。去去辽阳路，遥遥汉水城。依俙前夜梦，稍慰恋君诚。”“暂下承明直，翩然万里行。风棱真御史，儒雅一书生。使事输辽币，归程杳洛城。殊方谈夜梦，因想亦惟城。”“远游非素志，为是尽臣分。欲道心中事，短词愧俗韵。”

二月十四日(壬寅)
“轩冕泥涂是本膓，肯容雅操污冠裳。薇灵依旧西山下，顽惴羞登夫子堂。岂分陇右与辽左，天下清风尽首阳。”“何事宋朝锡衮冕，可知夫子视涂泥。只为心惭踪异武，敢将口实罪敀汤。”

二月十五日(癸卯)
“万古纲常万古明，二公清绝有谁倾。殷天日月今犹昔，长照一方孤竹城。知是当年右北平，漆河如月绕长城。嶷然二庙丹青古，缅想遗风不尽清。”


二月十八日(丙午)
“我有一勺水，使为东沧溟。无今亦无古，不减亦不盈。腊雪难为白，秋旻差共青。堪笑祖龙痴，瓦石駈蓬瀛。何能临天倪，与尔共濯清。”初次行幸时。“十层登此楼，复此俯沧溟。寒暑幻冬夏，日月俗亏盈。界地一线金，际天色共青。最巨斯絶类，守信故永平。泾渭诚小哉，同分浊与清。”

二月二十日(戊申)
“枯树荒原美女祠，凄风残日满灵旗。今生须忆前生苦，莫遣人间有别离。”诗下书下“东国行人金祖淳”。“凄风竹树吼夕阳，尚作悲声吊七娘。千古无心夸节义，一身有死为纲常。由来此地称姜女，尽道当年哭杞梁。”

二月二十六日(甲寅)
“庙西峙立翠云亭，吟咏谁能拟色形。一石犹余大方广，补天二字出何经。”右《翠屏》：“闻道河山足隐沦，与居木石桂为邻。谁知膓内乐肌者，元是双身逐鹿人。”右《招隐》：“列岸水落水为帘，隔断岑气静且恬。多有朝鲜人录句，箕畴文化至今沾。”右《盛水盈》：“山堂此日己为亭，眼底平陵碧海清。应是瑶王储经处，至今秀色十分青。”

三月初三日(辛酉)
“有鸟鸟有鸟丁令威，城郭如古人民非。离家千年今始归，何不学仙冢累累。”

三月初九日(丁卯)
书状官留栅门，通官金允喜之弟与侄来见，人物皆休休，颇有徐启文之典形矣。厥家在于廛房南边，树木葱郁，家舍栉比，渠之四兄弟同居一室，食口一百十余人，此亦不易之事也。其叔在于凤城底，其祖徐宗孟墓在家后，曲墙石物最为侈大云。
 </PRE>
 
</body>
</html>
