<!DOCTYPE html>
<html>
<head>
<meta charset="UTF-8">
<title>成佑曾《茗山燕诗录》</title>
</head>
<body>

<PRE>	
成佑曾《茗山燕诗录》
嘉庆二十三年/朝鲜纯祖十八年
十二月二十九日(壬辰)
“宫阙沉沉夜五更，东藩剑佩一班成。鼓解转急黄舆至，灯火齐悬彩仗明。稍辨街头人影立，秖闻砖上马蹄鸣。重重门外栏干石，想象前朝制度宏。”

十二月三十日(癸巳)
“葡萄来自回回国，万颗团圆小玉珠。较视瓮头西域酒，翁翁葱白色应殊。”“黄柑盛出赤盘中，一颗团圆匏子同。始信楚南霜后橘，枵然容得两仙翁。”
.
嘉庆二十四年/朝鲜纯祖十九年
正月初一日(甲午)
“鼓楼声歇晨光薄，万岁初回太和宫。殿内鸿胪催拜跪，葱笼千朶起花红。”“晓立宫庭风露下，伤心何处觅松棚。擎天剑佩成班地，簇簇红兜映角灯。”

正月初二日(乙未)
“红帽红衣立路傍，押班认是尚书郎。须更黄屋轿过后，高跨青騘亸紫缰。”

正月初五日(戊戌)
“首岁佳辰幸御园，朝开华盖莅郊原。麦含宿润新霙继，雪积朝辉旧泽存。布惠敷甘锡首祚，怀柔溯典普群藩。岂耽游豫观灯彩，同乐联情近上元。”
“雪迎仙仗丽琼园，岁占丰征叶玉原。细逐浮灰阳律动，润同甘雨化工存。禽虫草木涵亭育，皮帛圭璋耀屏藩。皓汗无垠随睿泽，昭苏回奏泰乐黎元。”

正月初八日(辛丑)
“大小荷包囊名也锦线长，文绫广缎迭成光。山高宴罢须诗赏，蕃价廷臣醉玉觞。”“万户千门顷刻成，丹青能使鬼神惊。胡人毳幕多奇巧，彷佛隋皇六合城。”

正月十三日(丙午)
“水长阁下满庭灯，锦绣交辉似广陵。仙女衣裙争合沓，神龙鳞甲倏飞腾。金花散落三千界，珠络玲珑百尺棚。眼看繁华还惆怅，建章何日瑞云凝。”

正月十四日(丁未)
“帽上红丝无顶子，貂裘领挂宝珊瑚。手拕长鞭骑马出，秪看黄勒与人殊。”
 </PRE>
 
</body>
</html>

